---
layout: single
title: "Lasagne met pompoen, spinazie en feta"
date: 2020-11-01 12:00:00 +0000
published: true
categories: ["Recepten"]
tags: ["Recept"]
author: Tom Kerkhove
---

# Ingrediënten
Voor dit gerecht heb je volgende ingrediënten nodig :

- 1 Ajuin
- 3 teentjes look
- 1 kg spinazie
- Peper & zout
- Nootmuskaat
- 1 butternut
- Olijfolie
- Grof zout
- Een snuif cayennepeper
- Een snuif gedroogde rozemarijn
- Een snuif gedroogde salie
- Een snuif gemalen venkelzaadjes
- 50 g boter
- 70 g bloem
- 1 theelepel mosterd
- 1 liter melk
- 24 lasagnevellen
- 200 g fetakaas
- 75 g panko
- Tijm
- Rozemarijn

# Bereidingswijze

1. Verwarm de oven voor op 180°C.
1. Smelt een klont boter in een pan.
1. Versnipper de ui, plet de teentjes look & stoof ze aan in de hete boter.
1. Spoel de spinazie grondig en laat even uitlekken
1. Snijd de bladgroente fijn, stoof ze mee aan en kruid met peper, zout en nootmuskaat.
1. Snijd de uiteinden weg en halveer de butternut met een scherp mes. Verwijder de pitjes en schil de pompoen.
1. Laat de gestoofde spinazie uitlekken in een vergiet.
1. Snijd de butternut in dunne plakjes met behulp van een mandoline en schik ze op een ovenschaal
1. Hou de restjes pompoen bij om een extra saus te maken (zie einde).
1. Sprenkel wat olijfolie over de plakjes butternut en kruid ze met grof zout, peper, cayennepeper, gedroogde rozemarijn, gedroogde salie en gemalen venkelzaad.
1. Smelt de boter in een pot op een matig vuur en schep de bloem erbij en roer met de garde en laat het mengsel opdrogen tot je een biscuitgeur ruikt.
1. Schenk dan de melk bij de roux en blijf geduldig roeren tot de saus bindt. Breng op smaak met een teentje look (geplet) en mosterd.
1. Tijd om de lasagne op te bouwen - Begin met een dun laagje bechamel op de bodem van de ovenschaal. Leg er een pastavel over en verdeel er de plakjes pompoen over.
1. Schep een deel van de spinazie in de ovenschaal en lepel er een portie bechamel over. Strooi er als laatste de verbrokkelde fetakaas over en begin opnieuw met een vel lasagne.
1. Eindig uiteindelijk met een vel pasta en daarop de rest van de bechamel en fetakaas.
1. Strooi de panko bovenop de lasagne voor een krokant korstje.
1. Bak de lasagne gedurende 40 minuten op 180°C.

## Voor de extra saus van de pompoenrestjes

1. Snijd de restjes van de pompoen in kleine stukken en stoof ze aan in een beetje boter.
1. Kruid met rozemarijn en tijm. Voeg een scheutje water toe en laat stoven tot de pompoen gaar is.
1. Schep alles in een blender of neem een handmixer en mix de pompoen tot een gladde saus.
1. Haal de saus door een zeef en serveer ze bij een stuk lasagne.
1. Smakelijk!
