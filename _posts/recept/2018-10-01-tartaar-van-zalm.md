---
layout: single
title: "Tartaar van Zalm met avocado en komkommer"
date: 2018-10-1 12:00:00 +0000
published: true
categories: ["Recepten"]
tags: ["Recept"]
author: Tom Kerkhove
---

# Ingrediënten
Voor dit gerecht heb je volgende ingrediënten nodig voor <aantal> personen:

- scheutje notenolie en balsamico
- 200 gr. Verse zalmfilet
- 200 gr. Gerookte zalm
- 10 gr. Verse bieslook
- takje verse dragon
- 4 pitta broodjes
- bakje tuinkers
- 2 lente uitjes
- ½ rijpe avocado
- ½ komkommer
- ½ limoen
- peper & zout

# Bereidingswijze

1. Snij de filet doormidden zodat je twee dikke plakken zalm krijgt. Snij de helften in repen van zo’n centimeter breed en dan in fijne blokjes. Zorg dat je geen zalmpuree krijgt.  Doe precies hetzelfde met de gerookte zalm. Doe alles samen in een mengschaal.
2. Snij de avocado middendoor en verwijder de pit. Schil een halve vrucht en verdeel ze in 2 kwarten. Snij elk kwartje avocado in dunne plakjes en dan in brokjes. Voeg deze stukjes bij de zalm.
3. Snipper de lente uitjes in heel fijne ringen. 
4. Schil de halve komkommer met een dunschiller. Snij in kwarten. Verwijder de zaadlijsten en snij vruchtvlees in heel kleine stukjes. Voed de ui en komkommer bij het zalmmengsel.
5. Snipper de bieslook en blaadjes dragon zeer fijn. Voeg ze toe aan de andere versneden ingrediënten.
6. Voeg wat peper toe, pas op met zout want zalm is al zout van smaak.
7. Voeg nog wat sap van de limoen bij.
8. Meng alles met voorzichtigheid.
9. Voor wat pit voeg er een beetje tuinkers bij.

# Afwerking

1. Vul een dresseerring op een bord met de zalmtartaar. Druk voorzichtig aan en leg een toefje tuinkers op de portie tartaar.
2. Druppel wat notenolie en balsamico-azijn over het torentje. Leg de pitabroodjes of geroosterd brood verwarmd bij de zalmtartaar.
