---
layout: single
title: "Griekse pasta met kip, courgette en mozarella"
date: 2019-09-1 12:00:00 +0000
published: true
categories: ["Recepten"]
tags: ["Recept"]
author: Tom Kerkhove
---

# Ingrediënten
Voor dit gerecht heb je volgende ingrediënten nodig voor 4 personen:

- 800 gr tomatenblokjes (blik)
- Enkele takjes basilicum
- Gerookt paprikapoeder
- Provençaalse kruiden
- 100 gr pijnboompitten
- 300 gr griekse pasta
- 2 bollen mozarella
- 40 gr tomatenpuree
- 2 teentjes knoflook
- 2 dl witte wijn
- 1 courgette
- 1 aubergine
- ½ chilipeper
- 2 sjalotten
- 200 gr spek
- 4 kipfilets
- Peper & zout
- Olijfolie

# Bereidingswijze

1. Snijd de kipfilet in blokjes en kruid met peper en zout.
2. Verwarm een scheut olijfolie in een grote pan en bak de kipfilet.
3. Snijd het spek ook in blokjes en bak ze met de kip.
4. Pel de sjalotten en snij ze in stukjes. Plet de gepelde knoflook. Snipper ze fijn.
5. Haal de kip en het spek uit de pan. Stoof de sjalot en de knoflook in dezelfde vetstof.
6. Snipper de chilipeper en stoof hem mee.
7. Snijd de aubergine in blokjes en bak met de rest van de groenten. Voeg eventueel een scheutje olijfolie toe.
8. Snijd de courgette in blokjes. Doe de blokjes in de pan als de aubergine wat gebakken is. Kruid met gerookt paprikapoeder.
9. Doe er de tomatenpuree bij en laat kort mee bakken. Giet de wijn in de pan en maak de aanbaksels op de bodem los (deglaceren) en laat inkoken
10. Kruid met provençaalse kruiden en zout. Giet er de tomatenblokjes bij.
11. Doe de kip en het spek weer bij de saus en laat verder garen onder deksel.
12. Rooster de pijnboompitten. Laat ze uitlekken op keukenpapier.
13. Breng water met zout aan de kook in een grote kookpot voor de pasta.
14. Kook de pasta gaar in het water.
15. Scheur de mozarella in stukken.
16. Serveer de pasta met de saus, de in stukken gescheurde mozarella en geroosterde pijnboompitten.
17. Werk af met enkele blaadjes basilicum.
