---
layout: single
title: "Lentenavarin"
date: 2021-06-01 12:00:00 +0000
published: true
categories: ["Recepten"]
tags: ["Recept"]
author: Tom Kerkhove
---

# Ingrediënten

Voor dit gerecht heb je volgende ingrediënten nodig voor 4 personen:

- 1,5 kg lamsvlees uit de nek (beenderen bijhouden of meevragen voor de fond)
- 1 l lamsfond (zelfgemaakt , van blokjes of uit bokaal)
- 1 rode en 1 gele paprika geschild, grof gesneden
- Fijngesnipperde platte peterselie (afwerking)
- 1 aubergine, geschild in grove brunoise
- 1 courgette, in grove brunoise
- 2 teentjes look, fijngesneden
- 4 tomaten grof gesneden
- 1 takje (citroen) tijm
- 2 uien, fijngesneden
- 2 blaadjes laurier
- 1 kl ras el hanout
- Peper en zout
- 90 gr bloem
- Olijfolie

# Bereidingswijze

1. Stoof look en ui aan in een scheutje olijfolie, voeg het vlees toe en laat meekleuren.
2. Neem van het vuur, roer er de bloem onder, voeg tijm en laurier toe, giet er de fond bij en laat 1 uur onder een deksel sudderen.
3. Doe er de groenten en de ras el hanout bij en laat nog 20 minuten sudderen zonder deksel, zodat de navarin mooi kan dikken.
4. Breng op smaak met peper en zout en werk af met wat platte peterselie.
5. Serveren met een aardappelgratin of samen met de groenten enkele vastkokende aardappelen  meegaren in de navarin.
