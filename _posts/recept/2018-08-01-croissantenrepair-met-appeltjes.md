---
layout: single
title: "Croissantenrepair met appeltjes"
date: 2018-08-1 12:00:00 +0000
published: true
categories: ["Recepten"]
tags: ["Recept"]
author: Tom Kerkhove
---

# Ingrediënten
Voor dit gerecht heb je volgende ingrediënten nodig voor <aantal> personen:

- 5 oude croissants _(of brioches, melk- of suikerbrood, …)_
- 350 ml melk
- 6 eieren
- 1 pakje vanillesuiker
- 2 soeplepels honing
- Kaneel naar smaak
- Gember of rozijntjes naar keuze
- 3 à 4 grote appelen
- Boter
- Snuifje zout

# Bereidingswijze

1. Meng melk, eieren, vanillesuiker, honing, kaneel en een snuifje zout in een mengkom.
2. Voeg eventueel wat gemalen gember of rozijntjes erbij.
3. Scheur de croissants in grote stukken en laat ze weken in het mengsel.
4. Warm intussen de oven al op tot 180° C
5. Schil de appelen en snij ze in stukjes.
6. Bak de stukjes in wat boter in een pan tot ze gekarameliseerd zijn.
7. Voeg eventueel wat honing en kaneel toe. Laat ze niet te plat worden, want ze bakken nog verder in de oven.
8. Beboter de ovenschaal en schik er de doorweekte stukken croissants in.
9. Verdeel de gebakken appeltjes ertussen.
10. Giet wat eventueel nog rest in de mengkom in de ovenschaal.
11. Zet de volle ovenschaal een 40-tal minuten in de oven en bak daarna nog een 10-tal minuten langs boven voor een knapperige korst.
