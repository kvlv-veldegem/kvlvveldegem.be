---
layout: single
title: "Aubergineshakshuka"
date: 2019-05-1 12:00:00 +0000
published: true
categories: ["Recepten"]
tags: ["Recept"]
author: Tom Kerkhove
---

# Ingrediënten
Voor dit gerecht heb je volgende ingrediënten nodig:

- olijfolie
- 0,5 tl zwarte peper, plus extra naar smaak
- 0,5 tl zout, plus extra naar smaak
- 8 grote trostomaten, in stukjes
- 2 grote aubergines, in plakjes
- 1 teen knoflook, fijngesneden
- 100 g feta, in grove stukken
- 0,5 rode ui, in ringen
- 0,5 tl gemalen komijn _(optioneel)_
- 125 ml tomatensap
- 6 grote eieren

Voor erbij:
- een paar takjes bladpeterselie
- een groot takje munt
- warme pitabroodjes

# Bereidingswijze

1. Verwarm de oven voor tot 220 °C/gasstand 7
2. Verhit 1 el olie in een grote koekenpan
3. Bestrooi de aubergineplakjes met zout en peper naar smaak en bak ze in delen aan elke kant 3-4 minuten tot ze goudkleurig en gaar zijn
4. Schenk er extra olie bij als dat nodig is en schep de plakjes op een bord
5. Verhit 2 el olie in een middelgrote koekenpan en fruit de ui 8 minuten op middellaag vuur tot de ui zacht is – roer af en toe
6. Voeg de knoflook toe en fruit 1 minuut mee
7. Voeg de tomaten en het sap dat eruit is gekomen toe aan de ui en roer ze erdoor
8. Laat 8 minuten koken tot de tomaten uit elkaar vallen – ze moeten pulpachtig zijn
9. Schenk het tomatensap erbij en laat 5 minuten op laag vuur koken; de saus is dan vrij dik
10. Bestrooi met de ½ theelepel zout, de ½ theelepel zwarte peper en eventueel de komijn
11. Leg een laagje aubergineplakjes op de bodem van een grote ovenschaal en schep de helft van de tomatensaus erover en herhaal
12. Druk met de achterkant van een grote lepel een kuiltje in de saus en breek er een ei in
13. Herhaal met de rest van de eieren en bestrooi met de feta en zet 5 minuten in de oven
14. Pluk de blaadjes van de peterselie en munt en hak ze grof
15. Strooi ze over de shakshuka en dien op met warm pitabrood