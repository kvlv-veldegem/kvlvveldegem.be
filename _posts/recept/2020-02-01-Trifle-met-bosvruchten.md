---
layout: single
title: "Trifle met bosvruchten"
date: 2020-02-01 12:00:00 +0000
published: true
categories: ["Recepten"]
tags: ["Recept"]
author: Tom Kerkhove
---

# Ingrediënten
Voor dit gerecht heb je volgende ingrediënten nodig voor 10 personen:

- 250 gr mix voor banketbakkersroom (Aveve)
– 4 zakjes vanillesuiker bourbon
- ½ kg blauwe bessen diepvries
- 240 gr petit suisse kaasjes
- zeste en sap van 1 citroen
- 150gr diepvriesframbozen
– 1 pot kriekengelei
– 850 ml volle melk
- 1 el vanillebloem
- 100 gr meringues
- 1 pak madeleines
- ¼ l volle room
- 3 el suiker

Voor de afwerking:
- 1 bakje aalbessen
– 125 gr blauwe bessen
– 125 gr Frambozen
– enkele muntblaadjes
- bloemsuiker
- ¼ l volle room

# Bereidingswijze

1. Kook de diepvriesvruchten met citroensap en suiker.
2. Bind met de vanillebloem en laat afkoelen.
3. Bereid de banketbakkersroom. Klop de mix met de melk, vanillesuiker en de zeste tot een stevige pudding.
4. Klop er onmiddellijk de kaasjes onder.
5. Klop de room lobbig met een el bloemsuiker en schep onder de massa.
6. Snijd de madeleines overlangs door, zet er wat gelei tussen en halveer ze.
7. Bouw nu de trifle op.
8. Schep een laagje vruchtencompote in de kom . Doe er een laagje crème boven. Schik er de gehalveerde madeleines op. 
9. Nu weer vruchten, crème , nog wat madeleines. Werk alles op.
10. Laat opstijven in de koelkast, bij voorkeur een nacht
11. Werk nu af met grof verkruimelde meringues, opgeklopte slagroom , verse rode vruchten .
12. Bestuif met bloemsuiker en zet hier en daar nog een topje munt of citroenmelisse.
