---
layout: single
title: "Bavarois"
date: 2020-07-01 12:00:00 +0000
published: true
categories: ["Recepten"]
tags: ["Recept"]
author: Tom Kerkhove
---

# Ingrediënten
Voor dit gerecht heb je volgende ingrediënten nodig:

- 5 blaadjes gelatine (ong. 8 g)
- 1 zakje vanillesuiker
- 75 g suiker
- 250 ml melk
- 250 ml room
- 2 eieren
- Olie

# Bereidingswijze

1. Week de gelatine in koud water.
2. Bestrijk je gietvorm met olie en laat omgekeerd op een bord uitlekken.
3. Klop de eierdooiers met de helft van de suiker en vanillesuiker met een beetje melk in een diepe kom (tot lichtgeel kleur).
4. Giet de rest van de melk met de andere helft van de suikers in een kookpot en warm op tot aan het kookpunt. Giet deze melk met een straaltje al roerend in het eierdooiermengsel. Giet alles terug in je kookpot en bind nog eventjes op een zacht vuurtje (niet laten koken)
5. Neem van het vuur en meng de gelatine onder het mengsel (vlug roeren zodat je geen klonters hebt)
6. Laat het geheel even afkoelen (au bain mairie in koud water of in frigo)
7. Klop ondertussen eiwit stijf en ¾ van de room half stijf
8. Schep en roer afwisselend eiwit en slagroom voorzichtig door het mengsel om een luchtig geheel te verkrijgen.(best met houten lepel)
9. Giet het geheel in de vorm en zet minstens 2 uur in de koelkast.
10. Maak de zijkanten met een mes los en draai de bavarois om op een serveerschaal. Garneer met gesuikerde slagroom of versier met fruit
11. Je kan de bavarois ook in aparte potjes gieten. Daarbij hoef je dan uiteraard geen olie te gebruiken.
