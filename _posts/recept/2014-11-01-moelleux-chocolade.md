---
layout: single
title: "Moelleux van chocolade"
date: 2017-03-1 12:00:00 +0000
published: true
categories: ["Recepten"]
tags: ["Recept"]
author: Tom Kerkhove
---

# Ingrediënten

- 100 g donkere chocolade
- 110 g boter
- 50 g gezeefde bloem (patisseriebloem)
- 100 g suiker
- vanille-ijs en/of vers rood fruit
- 4 eieren

# Bereidingswijze

1. Weeg alle ingrediënten zorgvuldig af. Dat is zeer belangrijk voor het eindresultaat.
2. Neem de helft van de eieren en meng ze volledig met de suiker. Doe hetzelfde met de dooiers van de andere helft.
3. Zeef de bloem in de mengkom en klop het geheel goed los tot je een homogene massa krijgt.
4. Smelt de chocolade samen met de boter en voeg ze toe aan het mengsel.
5. Giet het geheel in een gesloten spuitzak. Laat deze afkoelen in de koelkast, zodat het mengsel wat kan opstijven.
6. Bak de moelleux vlak voor het serveren. Tot zolang kan het beslag in de koelkast blijven liggen.
7. Laat de oven voorwerwarmen op 210°C. Hou de bakplaat apart.
8. Wrijf de binnenzijde van de serveerringen in met een beetje boter en strooi er vervolgens wat bloem over. Dat is belangrijk om de gebakjes later makkelijk los te maken uit de vorm.
9. Plaats de ringen op de bakplaat, op een vel bakpapier of een siliconenmatje. Spuit dan het beslag in de vormpjes. Let op: vul elke ring voor 2/3 met het beslag. Het gebak zal rijzen in de oven.
10. Bak de moelleux 8 à 10 minuten in de oven op 210 °C. De baktijd hangt af van het type oven.
11. Maak de gebakjes voorzichtig los en zet er ééntje op elk dessertbord. Het hart van de moelleux moet vloeibaar zijn. Meteen serveren!
12. Serveer de warme moelleux met een bol vanille-ijs en/of een beetje vers rood fruit.