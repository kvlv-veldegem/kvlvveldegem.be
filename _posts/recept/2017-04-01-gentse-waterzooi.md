---
layout: single
title: "Gentse waterzooi"
date: 2017-04-1 12:00:00 +0000
comments: true
published: true
categories: ["Recepten"]
tags: ["Recept"]
author: Tom Kerkhove
---

_Waterzooi, da’s klassieke dagelijkse kost die vlotjes naar binnen gaat. Doe dat beetje extra moeite en bereid de trots van Gent met een zelfgemaakte groentebouillon. De verse groenten én een kwaliteitskip zullen ervoor zorgen dat je een heel smakelijke zooi op de tafel zet. Veel werk is er niet aan, hoogstens een beetje geduld._

# Ingrediënten
Voor dit gerecht heb je volgende ingrediënten nodig voor 4 personen:

- Witte Selder
- Prei
- Wortels
- Uien
- Aardappelen
- Kip (Geheel Of Filets)
- Kippenbouillon
- 250 Ml Room
- 2 Eieren
- Peterselie
- Peper & Zout

# Bereidingswijze

1. Snij alle groenten, niet te groot. Stoof alles volgens hardheid van de groente: begin met de uien, en vul aan
2. Kruid met peper & zout en voeg bouillonblokjes toe om de smaak te versterken
3. Leg de gehele kip op de groenten en voeg bouillon of water toe. Laat op klein vuurtje opstaan
4. Voeg aardappelen toe, 20 min voor het geheel gaar is.
(Gebruik je kippenfilets: dan mogen aardappelen en filets samen in de pot)
5. Klop eigeel en room los, en warm op. Goed kruiden met peper & zout
6. Overgiet de uitgelekte groenten en het versneden vlees met het roommengsel
7. Bestrooi met gehakte peterselie en dien op
8. De overschot van de waterzooi is overheerlijke soep!