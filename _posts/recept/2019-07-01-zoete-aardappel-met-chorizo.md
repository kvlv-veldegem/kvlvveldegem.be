---
layout: single
title: "Zoete aardappel met chorizo, paprika en kropslaharten"
date: 2019-07-1 12:00:00 +0000
published: true
categories: ["Recepten"]
tags: ["Recept"]
author: Tom Kerkhove
---

# Ingrediënten
Voor dit gerecht heb je volgende ingrediënten nodig voor 4 personen:

- een snuifje gedroogde oregano
- enkele plukjes koriander
- 3 grote zoete aardappels
- 2 eetlepels zure room
- 1 rode puntpaprika
- 1 teen knoflook
- 2 kropslaharten
- 200 g chorizo
- ½ chilipeper
- 4 lente-uien
- natuurazijn
- 2 ajuinen
- olijfolie
- peper
- zout


# Bereidingswijze

1. Breng water aan de kook met een snuifje zout en kook de zoete aardappelen kort in het water
2. Verhit een scheut olijfolie in een pan op het vuur
3. Snijd de chorizo in dunne reepjes en bak ze in de olie
4. Pel en snipper de uien waarna je ze bij de chorizo doet
5. Verwijder de zaden en zaadlijst van de puntpaprika
    - Tip - Omdat de schil van een rode puntpaprika heel dun is, hoef je hem niet te schillen.
6. Snijd ze eerst in repen en dan in kleine blokjes (brunoise) en laat de paprika meestoven
7. Kneus en pel de knoflook
8. Snipper de teen en plet met een mes en stoof de knoflookpulp met de uien en paprika
9. Snipper de chilipeper fijn en voeg ook toe
10. Roer alles goed onder elkaar en kruid met een snuifje gedroogde oregano


## Salade

1. Snijd de kropslaharten doormidden en vervolgens in fijne reepjes (julienne)
2. Kruid met peper en zout
3. Besprenkel met olijfolie en azijn

## Afwerkign

1. Giet de zoete aardappelen af, snij ze doormidden en hol ze uit
2. Doe het vruchtvlees in de pan met de chorizo en paprika, voeg ook de zure room toe en roer goed
3. Snijd de lente-uien in fijne ringen en doe ze bij de puree van zoete aardappel
4. Vul de uitgeholde zoete aardappel met de puree
5. Serveer met de salade van kropslaharten en werk af met plukjes koriander en eventueel nog enkele plakjes chilipeper
